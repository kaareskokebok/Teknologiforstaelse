### Handout for Opprettelse av Bruksanvisninger for Eldre

**Arbeidsoppdrag:**  
Lag tilpassede bruksanvisninger for eldre på bosenteret som ønsker å lære seg grunnleggende digitale ferdigheter.

**Målgruppe:**  
Eldre på bosenteret som er interessert i å lære hvordan man bruker Word på en datamaskin, oppretter en e-postkonto, og tar og sender bilder med mobil eller nettbrett.

**Datakompetanse og Utstyr:**  
- Varierende datakompetanse: Fra ingen erfaring til moderat bruk av datamaskiner og smarttelefoner.
- Tilgjengelig utstyr: Noen har eget utstyr. Bosenteret tilbyr seks nettbrett og tre bærbare PC-er for opplæring.

**Bruksanvisningens Omfang:**  
1. **Bruk av Word på PC:**
   - Grunnleggende funksjoner som å åpne, skrive ved å lage overskrift og brødtekst (vanlig tekst), lagre og skrive ut dokumenter.
2. **Opprette og bruke en E-postkonto:**
   - Steg-for-steg guide for opprettelse av en ny e-postkonto, samt hvordan sende og motta e-post.
3. **Ta og Sende Bilder med Mobil eller Nettbrett:**
   - Enkel veiledning for å ta bilder, finne dem i enheten, og sende dem via e-post eller meldingsapper.

**Kravspesifikasjoner for Bruksanvisningen:**
- **Enkelhet:** Informasjonen må være lettforståelig og skrevet i et enkelt språk.
- **Steg-for-Steg:** Klare og konkrete instruksjoner, presentert i en logisk rekkefølge.
- **Visuelle Hjelpemidler:** Bruk av skjermbilder for å illustrere stegene, men uten å overdrive.
- **Tilgjengelighet:** Bruksanvisningen bør være tilgjengelig både i papirform og digitalt, med stor skrift og god kontrast for å imøtekomme synsutfordringer.
- **Tilpasning:** Innholdet skal være tilpasset gruppens varierte kompetansenivå og fysiske begrensninger (f.eks. leddgikt).

**Format**
- **Word**: Denne lages i Word eller annet program, slik at den kan skrives ut.
- **Epost**: Denne lages ved hjelp av [scribehow.com](https://scribehow.com/).
- **Ta og Sende Bilder med Mobil**: Denne lages ved hjelp av HTML. 

**Presentasjon:**  
Materialet du har laget skal presenteres. De valgene du har tatt, og hvordan dette er spesifikt tilpasset målgruppen og deres behov.
